---
tags:
- mensen
- achtergrond
- reza ashtari
- wendy guns
description: A house without a rug is like a kiss without a hug
category: achtergrond
banner: reza-wendy.jpg
date: 2016-11-29T17:12:59+01:00
title: Over de bezielers van Ashtari Carpets
---


### Reza Ashtari

{{< images "" "DSC09199.jpg" "" >}}

> Als kind ben ik opgegroeid tussen de tapijten. Al van jongsaf aan was ik gefascineerd door de tapijtknoopkunst. De levendige kleuren en complexe patronen intrigeerden mij en zorgden ervoor dat ik de symboliek en het verhaal achter ieder tapijt wilde achterhalen. Ik heb gaandeweg dan ook een enorme passie ontwikkeld voor dit beroep.
>
> Met mijn vader als leermeester werd ik overal mee naartoe genomen en kreeg ik voeling met tapijten in allerlei interieurs. Zo werd ik geïntroduceerd in de wondere maar ook complexe wereld van de tapijtkunst. Zo werd ‘intrigeren’ ‘inspireren’.
>
> Wij bereizen landen in de vier windrichtingen op zoek naar de mooiste tapijten, kelims, kussens, poefen, tentbanden en antiek textiel. Onze ‘queeste’ leidt ons langs eeuwenoude bazars, moderne knoopateliers en traditionele nomadenstammen. Op sommige plaatsen lijkt het wel of de tijd bleef stilstaan, terwijl het op andere plaatsen bruist van de technologische en artistieke vooruitgang. Zo bouwen wij met zorg onze collectie uit.

### Wendy Guns

{{< images "" "DSC09196.jpg" "">}}

> Als tweede van drie dochters ben ik opgegroeid in een ‘gemengd creatief nest’. Mijn vader is Belg, mijn moeder is van Chinese origine. Ik ben dan ook door beide culturen grootgebracht. Een stier en een aap.
>
> Mijn achtergrond ligt in de communicatiesector waar ik gedurende 10 jaar als designer heb gewerkt. En toen leerde ik Reza kennen… En daarmee ook zijn enorme passie voor de tapijtknoopkunst. Al gauw werd ‘zijn’ passie ‘onze’ passie. Vandaag bundelen we onze krachten en inspireren we elkaar.
