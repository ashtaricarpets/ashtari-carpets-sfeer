---
images:
- jdsql-1.jpg
- klein11.jpg
- neon_1.jpg
- schapjes_frdrk_3.jpg
- wireSgreen3WEB-1.jpg
date: 2016-11-28T17:12:23+01:00
tags:
- muller van severen
- fien muller
- hannes van severen
- Valerie Traan
category: meet the designers
title: Fien Muller en Hannes van Severen
description:
banner: banner-meetthedesigners.jpg
---
Beeldend kunstenaars Fien Muller en Hannes Van Severen debuteerden pas in 2011 als ontwerpersduo Muller Van Severen.
Het duo tast op een hedendaagse en innovatieve manier de grenzen af tussen kunst en design.

<!--more-->

De visie en bagage die de twee in de loop der jaren als afzonderlijke autonome kunstenaars hebben opgebouwd, speelt daarbij onmiskenbaar een rol. Ze benaderen functionaliteit op een inventieve, fantasierijke manier. Ze zijn voortdurend op zoek naar nieuwe mogelijkheden om meubelen sculpturaal interessanter te maken zonder evenwel de functionaliteit uit het oog te verliezen.

Hun fascinatie voor materialen, hun gevoel voor kleur en verhoudingen, hun besef van belangrijke 20ste-eeuwse voorgangers gekoppeld aan een spontaan en intuïtief 21ste-eeuws bewustzijn, hun affiniteit met de architecturale ruimte en aandacht voor het sculpturale, hun gretigheid om hun eigen weg en onderzoek samen te vervolgen naar nieuwe manieren om meubels samen te benutten, wars van modes en trends…dat alles draagt bij tot een fascinerend universum: unieke functionele woonlandschappen gekenmerkt door poëzie, verbeelding en esthetica.

{{< images-vertical "2016-muller-vanseveren-magazijn-18-1.jpg" "bbbb-1.jpg" "bestek.LR_mini.jpg" >}}

{{< images "marble_bench_detail_3.jpg" "wire-c-1_LR_VOORWEB-1.jpg" >}}
