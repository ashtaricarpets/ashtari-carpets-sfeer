---
tags:
- hannes van severen
- fien muller
- design stories
- rugdesign
- rugdesign by ashtari
- carpetdesign
- bespoke carpets
- tapijten op maat
- design tapijt
- designer
- carpet blue green
- maatwerk
description: Ashtari Carpets x Muller van Severen
category: design stories
banner: banner-designstories_mvs.jpg
date: 2016-11-29T17:12:59+01:00
title: Ashtari Carpets x Muller van Severen

---

Ashtari is vereerd om met Hannes van Severen en Fien Muller te kunnen samenwerken voor dit speciale handgeknoopte tapijt. Het project is ontstaan vanuit een wederzijds respect voor elkaars ambacht en persoon. Fien en Hannes’ creatieve visie en passie heeft ons enorm aangetrokken. We zijn altijd fan geweest van hun werk en waren benieuwd om te zien wat hun visie was op een handgeknoopt tapijt.

<!--more-->

Bij de ontwikkeling van dit tapijt hadden wij een adviserende technische rol inzake materiaalkeuze en technische mogelijkheden, waarbij we onze expertise graag met hen deelden.

{{< images "MVS_tapijt_HR.jpg" >}}

Het handgeknoopte tapijt ‘carpet blue/green’ van 2 op 3 meter is een collage van stillevens uit het fotowerk van Fien, die Fien en Hannes samenstelden tot een nieuw geheel. Het tapijt heeft een oplage van 8 edities en 2 ‘artist proofs’ en is een echt technisch hoogstandje.

Het proces van de kleurselectie, de materiaalkeuzes en de interpretatie van het dessin waren uiterst complex. Meer dan 40 verschillende kleuren werden manueel verwerkt door ervaren wevers op verticale weefgetouwen in knoopateliers in Nepal.

Er werden drie verschillende grondstoffen gebruikt:

* Tibetaanse hooglandwol voor een matter effect.
* Cashmere zijde voor een glanzend effect.
* Pashmina wol voor een extra wit en zacht effect.

Pashmina wol voelt erg zacht aan en is van nature witter. De witheid maakt het contrast met de gekleurde vlakken groter. De ‘gradient’ in de blauwe partij is in natuurzijde en zorgt voor dynamiek en levendigheid in het ontwerp. De gekleurde wollen partijen zijn matter en contrastrijker en zorgen voor een harmonieus temperend effect.

Door een coherente afwisseling van grondstoffen verandert de perceptie van de toeschouwer naarmate de lichtinval de mattere wollen en schitterende zijden partijen beroert.

Valerie Traan Gallery toonde het allereerste tapijt op Interieur Kortrijk 2016.
Momenteel is het tapijt te bezichtigen bij Valerie Traan Gallery te Antwerpen. Vanaf 15 december zal het ontwerp terug een plaats in ons tapijtenhuis krijgen.

---

|    |    |
|----|----|
| **Ontwerp** | Muller Van Severen |
| **Productie** | Ashtari Carpets |
| **Afmetingen** | 300 x 200 cm |
| **Limited edition** | 8 exemplaren + 2 artist proofs ​|
| **Gebruik** | vloer en wand |
| **Prijs** | op aanvraag |

|    |    |
|----|----|
| **Productie en materiaal** | 150 knopen/inch² (± 232.000 knopen/m²) |
| **Materiaal** | wol (schaap), pure zijde, pashmina wol (geiten) |
| **Techniek** | Tibetaanse knoop |
| **Poolhoogte** | 4mm |
| **Productietijd** | 14 weken |

---

**Verkrijgbaar bij Valerie Traan Gallery**

info: +32 475 75 94 59 / veerlewenes@valerietraan.be

**Verkrijgbaar bij Ashtari Carpets**

info: +32 477 49 38 42 / info@ashtaricarpets.com

{{< images "INT16_GalleryValerieTraan_01_©FrederikVercruysse_HR.jpg" "INT16_GalleryValerieTraan_03_©FrederikVercruysse_HR.jpg" >}}
{{< images "MVS_sfeer_interieurKortrijk.jpg" "wendy_in_valerietraan_gallerij.jpg" >}}
