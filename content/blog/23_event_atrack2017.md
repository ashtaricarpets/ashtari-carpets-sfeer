---
date: 2017-10-05T09:51:59+01:00
title: Tim van Steenbergen X Ashtari Carpets
banner: IMG_3655_sfw_sharp.jpg
description: "'Movement in Blue' en 'Movement in White'"
category: event
tags:
- Tim van Steenbergen
- movement in blue
- movement in white
- designevent
- A.track
- designer
- rugdesign
- rugdesign by ashtari
- carpetdesign
- bespoke carpets
- tapijten op maat
- maatwerk
---

Toen Tim Van Steenbergen Ashtari Carpets bezocht, zagen Wendy Guns en Reza Ashtari een perfecte gelegenheid om samen te werken met een designer wiens werk ze erg bewonderden.

<!--more-->

De vraag werd snel gesteld en leidde tot twee exclusieve ontwerpen: ‘Movement in Blue’ en ‘Movement in White’, geïnspireerd op het werk van de abstracte kunstenaar Kazimir Malevich. Tim Van Steenbergen verzorgde het 2D-ontwerp. Wendy en Reza zorgen voor een extra dimensie en brengen dit unieke ontwerp tot leven door gebruik te maken van de juiste materialen, textuur én knooptechniek.

De diepe kleurschakeringen en zachte contrasten in wol en zijde van ‘Movement in Blue’ triggeren een positief en energetisch gevoel en vullen de kamer met een gevoel van welbehagen. Azuurblauw, koraalgroen en auberginepaars, rustend op een zee van indigoblauw zorgen voor een harmoniërend kleurenspel.

‘Movement in White’ legt de nadruk op tactiliteit en gevoel. De lichte beroering die de eindgebruiker tussen de garens veroorzaakt, verandert steeds weer de lichtinval en perceptie. Hierdoor transformeert het tapijt en worden de bewegingen van de gebruiker subtiel gevolgd. Het unieke hoog-laag effect van de garens wordt door arbeidsintensieve ‘carving’ gerealiseerd. Dit is een organisch proces zonder snelle chemische producten. Volledig in de lijn met de duurzame filosofie van Ashtari Carpets.

{{< images "IMG_3655_sfw_sharp.jpg" >}}

Voor deze editie van [A.track] pakt Ashtari Carpets bovendien uit met een verrassende tweede primeur: de New Cairo collectie. Deze moderne interpretaties van oude Egyptische tapijten worden gekenmerkt door pittige kleurcombinaties en een heel eigen karakter. Met respect voor traditionele tekeningen krijgen de tapijten een modern, intrigerend en prikkelend kleurenpalet in kwalitatieve Afghaanse wol. Stuk voor stuk funky ontwerpen, waarbij de invloed van eeuwenoude motieven en structuren nooit veraf is.

In een modern of eclectisch interieur drukken deze tapijten hun stempel en zijn ze een onmiskenbare showstopper. Ontdek zelf de verschillende NEW CAIRO BY ASHTARI series: gold, opera of drama.

{{< images "collagemamluk.jpg" >}}

Ashtari – Oude Leeuwenrui 8A, 2000 Antwerpen – www.ashtaricarpets.com – 03/230 17 70

De tapijtknoopkunst is misschien een zeldzame ambacht, Ashtari beoefent ze al jaren met veel passie. Sinds ‘69 heeft Antwerpen een huis waar Perzische tapijten schitteren in schoonheid, symboliek en decoratie. [A.track] luidt bovendien de officiële opening van de nieuwe locatie op het bruisende Eilandje.

Bij Ashtari kan u terecht voor 100% maatwerk, een grote collectie unieke tapijten tot zelfs antieke verzamelstukken. Allen gefabriceerd in eerlijke ateliers met de grootste passie voor ambachtelijk vakmanschap. Een bezoek aan Ashtari is gegarandeerd een inspirerende ontmoeting.

{{< images "1-atrack2017.jpg" "2-atrack2017.jpg" >}}
{{< images "3-atrack2017.jpg" "4-atrack2017.jpg" >}}
{{< images "5-atrack2017.jpg" "6-atrack2017.jpg" >}}
{{< images "7.jpg" "9.jpg" >}}
{{< images "10.jpg" "11.jpg" >}}
{{< images "12.jpg" "13.jpg" >}}
{{< images "14.jpg" "15.jpg" >}}
{{< images "16.jpg" >}}


