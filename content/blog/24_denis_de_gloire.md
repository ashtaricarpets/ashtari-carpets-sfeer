---
category: design stories
tags:
- denis de gloire
- design stories
- designtapijt
- designer
- rugdesign
- rugdesign by ashtari
- carpetdesign
- bespoke carpets
- tapijten op maat
- brafa
- maatwerk
banner: BRAFA_Inspired.jpg
date: 2017-01-21T18:54:10+01:00
title: Denis de Gloire
images:
- brafa.jpg
description: schilder - brafa

---

De drippings van De Gloire zijn fenomenaal en hebben ons uitgedaagd om één van zijn werken te vertalen in een tapijt.  We hebben ervoor gekozen om het werk Brafa te knopen.

<!--more-->

## Ashtari vertaalt een schilderij naar tapijt

Dit werk is een zeer originele dripping met een rijk kleurenpalet en die de naam van de kunstenaar alle eer aan doet.  Wegens het unieke karakter van dit kunstwerk produceren we een gelimiteerde oplage van 6 stuks.

{{< images "denis_de_gloire_paintingversuscarpet.jpg" >}}

Zoals de schilder kunstenaar vinden wij het belangrijk om materialen en grondstoffen te gebruiken van de hoogste kwaliteit.  We willen het meesterwerk van de kunstenaar alle eer aan doen door het gebruik van enkel de beste materialen en grondstoffen.  Om zo tot het beste resultaat te komen.

## Samenwerking Ashtari x De Gloire

Het begon allemaal toen we het schilderij van Denis de Gloire zagen op de 'Brussels Antiques and Fine Art Fair'. Op het eerste zicht dacht ik dat ik met een Pollock te maken had en was ik verheugd dit in levende lijve te kunnen meemaken. Het was echter géén Pollock. Het was een kunstwerk van Denis de Gloire. Een bijzonder charmante man uit Waregem, een kunstenaar, die ik later persoonlijk zou leren kennen als een warm en joviaal persoon. We zijn vrienden geworden en het idee is ontstaan om één van zijn werken in het medium tapijt te vertalen. Het tapijt is een interpretatie van het origineel. Het was een hele opgave om de kleuren te matchen, details erin te verwerken en de juiste materialen te kiezen. Het resultaat is fris en innoverend. 

## Denis De Gloire’s BRAFA tapijt

Sinds ongeveer tien jaar schildert Denis De Gloire in zijn ruim atelier in Waregem een  verbazingwekkende hommage aan Jackson Pollock die op 28 januari 1912 in Cody werd geboren en in 1956 in New York is gestorven. Het lijkt bijwijlen alsof De Gloire de beeldende incarnatie van Pollock is geworden, zozeer schildert hij zoals de Amerikaan met een soortgelijke gebarentaal en zin voor koloriet en kleurenschakeringen en geeft hij vorm en kleur aan zijn verering die hem in grote mate inspireert. Ook de geest van Franz Kline, Yves Klein, Engelbert Van Anderlecht, Robert Motherwell, Louis Morris en Mel Ramos waart rond in zijn atelier onder de vorm van doeken die er meteen of zijdelings naar verwijzen. Kenmerkend voor zijn uitermate boeiende démarche is zijn bedenking:
“ Ik ben geen kunstenaar. Ik maak schilderijen.”
Een understatement van formaat dat ons echter helpt om te begrijpen wat de man bezielt om op reusachtige doeken de geest en de dynamiek van hoofdzakelijk Pollock op te roepen en te herhalen zonder ze serviel na te bootsen. De onderlaag van zijn doeken bepaalt het kleurenpalet en het soort coloristische uitstraling dat langzaam zal ontstaan via slierten verf, een grillig net van zwart, vlekken zilver en kleurschakeringen die naderen en weer verdwijnen.

## De art collectie

Wij hebben gekozen om een samenwerking aan te gaan met enkele kunstenaars en verenigen elkaar in deze uitzonderlijke collectie waarin we het kunstwerk een nieuw werkblad geven. Niet op een canvas maar op een stramien van ketting en inslagdraden.  We verwerken bestaande schilderwerken op doek uit tot volwaardige tapijten in de hoogste kwaliteit.

We proberen het origineel kunstwerk zo goed en zo juist mogelijk te reconstrueren maar toch zullen er kleine verschillen in te ontdekken zijn. Het knoop en verfproces is authentiek en zorgt ervoor dat ieder tapijt dat geknoopt wordt als uniek kan ervaren worden.


