---
banner: zichtservices.jpg
title: Zichtservice / thuispresentatie
category: diensten
tags:
- zichtservice
date: 2017-01-26T15:22:40+01:00

---


We hebben een unieke extra zichtservice ontwikkeld waarvan u gebruik kan maken. Door deze vrijblijvende service kan u favorieten bij u thuis in uw eigen leefomgeving testen en uitproberen.

<!--more-->

Dit geeft u meer vertrouwen om de uiteindelijke aankoop te doen. Wij kunnen ook adviseren en indien nodig een aantal nieuwe voorstellen doen.

Er zijn drie mogelijk situaties voor onze gratis zichtservice (of thuispresentatie).

#### Zelf ophalen / zelf terugbrengen

Indien u beslist om een tapijt zelf te komen ophalen dan kan u best onze klantenservice op voorhand verwittigen en het artikelnummer doorgeven. Vervolgens bevestigen wij of dit artikel nog in voorraad is en maken we een afspraak voor ophaling. Na vertoon van uw identiteitskaart en ondertekening van een consignatiedocument kan u na betaling van een voorschot het tapijt meenemen op zicht. Indien het tapijt niet naar uw zin is storten wij direct het voorschot terug. Het artikel wordt vervolgens twee dagen in optie gezet en geblokkeerd op onze site zodat dit niet verkocht kan worden.

#### U woont binnen een straal van 100 km van ons adres in Antwerpen

Indien de waarde van het goedkoopste tapijt ten minste 700 euro bedraagt dan kunnen we één of meerdere tapijten (max. 5 stuks) gratis bij u thuis presenteren. U maakt een keuze op de site of gewoon bij ons in de winkel, voegt deze toe aan uw favorieten en daarna contacteert u onze klantenservice met de vraag of we een presentatie kunnen doen. We maken vervolgens een afspraak en komen bij u langs. Deze tapijten worden vervolgens twee dagen in optie gezet en geblokkeerd op onze site zodat deze niet verkocht kunnen worden.

#### Buiten een straal van 100 km

Als u niet direct in de buurt van onze showroom woont en u bent verliefd geworden op één van onze tapijten dan kan u het tapijt eerst volledig vooraf betalen. Contacteer onze klantendienst op voorhand om het tapijt in het echt te zien zonder aankoopverplichting. We checken of het tapijt op voorraad is en vervolgens wordt het tapijt bij u bezorgd per koerier en heeft u een wettelijke zichttermijn van 14 kalenderdagen waarbinnen u het tapijt moet retourneren. Wij vragen u wel beleefd om in dit specifieke geval ons binnen een periode van 2 kalenderdagen na ontvangst van het pakje te melden of het tapijt al dan niet naar wens is. Zo kunnen wij onze administratie verwittigen en onnodige kosten vermijden. Het product wordt namelijk niet als ‘verkocht’ aanzien maar als ‘in optie’. Indien u zich aan deze spelregels houdt dan nemen wij de retourkosten graag voor onze rekening binnen de Benelux. Onze algemene retourvoorwaarden blijven dus gewoon dezelfde, enkel de retourkosten en de meldingstermijn zijn anders.

Lees de [algemene retourvoorwaarden hier](https://shop.ashtaricarpets.com/klantenservice/retourneren.html).
